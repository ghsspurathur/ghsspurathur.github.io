<!DOCTYPE html>
<html>
 <head>
  <meta charset='utf-8' />
  <title>ജി. എച്ച്. എസ്. എസ്. പുറത്തൂര്‍</title>
  <link rel='stylesheet' href='css/style.css' type='text/css' />
  <link rel="shortcut icon" type="image/png" href="img/favicon.png"/>
 </head>
 
 <body>
   <div id='content'>
    <div id='header'>
     <div class='title'>ജി. എച്ച്. എസ്. എസ്. പുറത്തൂര്‍</div>
      <ul>
      <li><a href='index.html' class='active'>Home</a></li>
      <li><a href='gallery.html'>Gallery</a></li>
      <li><a href='contact.html'>Contact</a></li>
      <li style='float:right;'><a href='about.html'>About</a></li>
      </ul>
    </div>
    <div id='article'>
<h3>ചരിത്രം</h3>
പുറത്തൂര്‍ ഗ്രാമപഞ്ചായത്തിലെ അത്താണിക്കല്‍ നൂറുല്‍ ഇസ്ലാം മദ്രസ്സയില്‍ 03-09-1974 നാണ് വിദ്യാലയം പ്രവര്‍ത്തനമാരംഭിച്ചത്. തുടര്‍ച്ചയായ 2 വര്‍ഷം അതേ മദ്രസ്സയില്‍ വിദ്യാലയ പ്രവര്‍ത്തനം തുടരുകയും ചെയ്തു. 1974 മുതല്‍ 1976 വരെ ഹെഡ്‌മാസ്റ്റര്‍ ഇന്‍ ചാര്‍ജ്ജ് ആയി സേവനമനു‍ഷ്ഠിച്ചത് കെ.മുഹമ്മദ് മാസ്റ്റര്‍ ആയിരുന്നു. മൂന്ന് ഡിവിഷനിലായി  118 കുട്ടികളാണ്  അന്ന് വിദ്യാലയത്തിലുണ്ടായിരുന്നത്. വിദ്യാലയത്തിലെ ആദ്യ പ്രധാനാധ്യാപകന്‍ പരമേശ്വരന്‍ നമ്പൂതിരി മാഷായിരുന്നു. മുഹമ്മദ് മാസ്റ്റര്‍ , വി.വി.രാമന്‍ മാസ്റ്റര്‍ എന്നിവരും ആദ്യകാലഘട്ടത്തില്‍ അദ്ധ്യാപകരായി സേവനമനുഷ്ഠിച്ചിട്ടുണ്ട്. പൊന്നാനിക്കാരനായ ഒരു ഭൂവുടമയില്‍ നിന്ന് മൂന്ന് ഏക്കര്‍ സ്ഥലവും , വെങ്ങാലില്‍ അപ്പുനായരുടെ സ്ഥലവും കണ്ണന്തളി ശിവക്ഷേത്രത്തിന്റെ സ്ഥലവും കൂടിച്ചേര്‍ന്ന് സ്ക്കൂളിന്റെ പ്രവര്‍ത്തന മണ്ഡലം മെച്ചപ്പെടുത്തി. ശ്രീ. സുബ്രഹ്മണ്യന്‍ നമ്പൂതിരി പ്രസിഡന്റും ശ്രീ. ഗംഗാധരന്‍ നായര്‍ സെക്രട്ടറിയും ശ്രീ.സി.കെ നാണു ട്രഷററുമായിട്ടുള്ള വിദ്യാലയ വികസന സമിതിയുടെ നേതൃത്വത്തിലായിരുന്നു സ്ക്കൂളിന്റെ നിര്‍മ്മാണ പ്രവര്‍ത്തനം നടന്നത്. വിദ്യാലയം ആരംഭിക്കുന്നതിന് സര്‍ക്കാരിലേക്ക് കെട്ടിവെക്കാനുള്ള 25000 രൂപ ശേഖരിച്ചതും ഈ സമിതിയുടെ നേതൃത്വത്തിലായിരുന്നു. ശ്രീ. യു.പി നാരായണന്‍ , കൊച്ചാപ്പു മാസ്റ്റര്‍, ദാമോദരമേനോന്‍ , ശ്രീധരമേനോന്‍, അലവി ഹാജി , ബാപ്പു ഹാജി തുടങ്ങിയവരായിരുന്നു മറ്റു അംഗങ്ങള്‍. ഗാനഗന്ധര്‍വ്വന്‍ യേശുദാസിന്റെ ഗാനമേള ന‌ടത്തിയായിരുന്നു പണം കണ്ടെത്തിയത്. 01-06-1976 മുതല്‍ ഓല ഷെഡ്ഡ് കെട്ടി വിദ്യാലയ പ്രവര്‍ത്തനം നടത്തുകയും ചെയ്തു. അതേ വര്‍ഷം ആദ്യ എസ്.എസ്.എല്‍.സി ബാച്ച് വിദ്യാലയത്തില്‍ നിന്നും പുറത്തിറങ്ങി. സ്ക്കൂളിന്റെ ആദ്യഘട്ട പ്രവര്‍ത്തനങ്ങളില്‍ നിര്‍ണ്ണായക പങ്കു വഹിച്ച മാന്യദേഹമാണ് പള്ളീലത്ത് വേലായുധ സ്വാമി. വെളുത്താട്ടില്ലത്ത് സുബ്രഹ്മണ്യന്‍ നമ്പൂതിരിയുടെ പിതാവില്‍ നിന്ന് സൗജന്യമായി വിദ്യാലയത്തില്‍ ഫര്‍ണിച്ചര്‍ ഉണ്ടാക്കാനുള്ള പലക ലഭിച്ചു. വിദ്യാലയം പുതിയ കെട്ടിടത്തിലേക്ക് മാറുമ്പോള്‍ 370 കുട്ടികള്‍ വിദ്യാലയത്തില്‍ പഠിച്ചിരുന്നു. അച്ചുതന്‍ നായര്‍ എന്ന ഹെഡ്‌ക്ലാര്‍ക്കും വിദ്യാലയപ്രവര്‍ത്തനങ്ങള്‍ക്ക് നന്നായി സഹായിച്ചിരുന്നു എന്ന കാര്യവും വിസ്മരിക്കാവുന്നതല്ല. <br><br>

ഭൗതികസൗകര്യങ്ങള്‍<br><br>

ഏകദേശം 3.16 ഏക്കര്‍ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന്6 കെട്ടിടങ്ങളിലായി 30 ക്ലാസ് മുറികളും ഹയര്‍ സെക്കണ്ടറിക്ക് 2 കെട്ടിടങ്ങളിലായി 6 ക്ലാസ് മുറികളുമുണ്ട്. ഒരു കളിസ്ഥലം വിദ്യാലയത്തിനുണ്ട്.<br><br>

ഹൈസ്കൂളിനു് 3 കമ്പ്യൂട്ടര്‍ ലാബുകളുണ്ട്. മൂന്ന് ലാബുകളിലുമായി ഏകദേശം 40 കമ്പ്യൂട്ടറുകളുണ്ട്. രണ്ട് ലാബുകളില്‍ ബ്രോഡ്ബാന്റ് ഇന്റര്‍നെറ്റ് സൗകര്യം ലഭ്യമാണ്.
    </div>
   <iframe style="margin-top:20px;" src="https://www.google.com/maps/embed?pb=!1m18!1m12!1m3!1d3934.3469360443905!2d76.56396815095577!3d9.565331693116331!2m3!1f0!2f0!3f0!3m2!1i1024!2i768!4f13.1!3m3!1m2!1s0x3b062c13ffffffff%3A0xb35619e2f46ec577!2sGHSS+PURATHUR!5e0!3m2!1sen!2sin!4v1514397854244" width="1055" height="300" frameborder="0" style="border:0" allowfullscreen></iframe>
   </div>
 </body>
</html>
